<!DOCTYPE html>
<html>
<head>
<title>دلنوشته</title>
</head>
<body dir="rtl">
<h1>
تصمیم جدی ...
</h1>
برای تغییرات بزرگ باید از زیرساخت‌هایی که قبلا ساخته شده استفاده کرد...
<br>
اینجا هم زیرساخت است. برای تغییراتی که از دیشب به آن فکر کردم، از اینجا استفاده میکنم.
<br>
<h5>
درباره ی رابطه ام با خلفت
</h5>
<h6>
رابطه با انسان های دیگر و استراتژیِ زندگی!
</h6>

میدانم خدایی دارم. اگر خودم را دوست دارم، باید نوع بشر را هم دوست داشته باشم. اگر خودم را دوست ندارم، باید نوع بشر را هم دوست نداشته باشم. چون عملا هیچ فرقی با شخص دیگر ندارم.
<br>
من هستم، حال چرا نباشم؟ نمیدانم درپسِ این بودن، چیست... نبودن ترسناک است... نوع بشر را دوست دارم، دوست دارم بقا کند، اول باید خود را نجات دهم بعد که قدرت گرفتم "باید" به دیگران کمک کنم. چون همانطور که گفتم، اگر خودم را دوست دارم باید نوع بشر را هم دوست داشته باشم. این هم که اول باید قدرتمند بشوم، بدیهی ست! ضعیف نمیتواند کمک کند یا اگر بخواهد کمک کند ممکن است خطا بزند و اصلا مانند دوستیِ خاله خرسه کار را خراب کند!
<br>

<h6>
درباره ی الگوریتم ژنتیک و ساخته شدنمان
</h6>
این که طبق الگوریتم ژنتیک خلق شده ایم، حداقل من به آن احتمال بالایی قائلم. 
<br>
الگوریتم ژنتیک میخواسته به موجودی برسد که بیشتر در صورت مسئله صدق کند؟
مگر جامدات کل دنیا را نگرفته اند و باقی ترین ها نیستند؟ پس چه نیازی بود که جامد تغییر شکل دهد و موجود زنده را بسازد؟
احساس میکنم کلید مسئله همینجاست. طبیعت به دنبال موجود بزرگ و غیر فانی نیست چرا که سنگ و کلوخ هم بزرگ و هم غیرفانی است!
<br>
یاد این جمله افتادم که من ناشناخته بودم، خلق کردم تا شناخته شوم.
<br>
در این که خدایی پشت قضیه است اصلا شکی نیست! نکته این است که چه هدفی میتوانسته داشته باشد. یا اصلا ممکن است ما با چندین واسطه از خدای اصلی خلق شده باشیم.
نکته ی دیگر این است که ما موجودات انتهایی نیستیم و ممکن است بهتر از ما هم باشد که در ابعاد بیشتری بتواند زندگی کند.
<br>
اول به دومی پاسخ خواهم داد.
<br>
اصلا مهم نیست! ما کاری که همین خدای لایه ی اول برایمان خوب تعریف کرده را میکنیم. همین را که در نهادمان قرار داده است. ربات کاری را می کند که من برایش تعریف کرده ام نه خدایم! حال اگر من خدای خوبی باشم، در راستای کار خیر آن ربات را میسازم، اما اگر بد باشم، در راستای کار بد. اگر ربات کاری را که من مأمورش ساخته ام درست انجام ندهد نافرمانی کرده است و برای من خوشایند نیست و تنبیهش میتواند فنا و نیستی باشد.(البته شاید مثال خیلی خوبی نباشد اما بهتر از این به ذهنم نرسید)
<br>
دوم اولی را پاسخ میدهم.
<br>
اصلا نظام عمل و انجامش در عالم بالا فرق میکند. زمان معنا ندارد. این در مخیله ی من نمیگنجد. هدف و این هااصلا نمیتوان برای خدا قائل شد...
<br>
و درباره ی امکان وجود ابعاد بیشتر برای رشد و اینکه موجودات بهتری خواهند بود. باید پرسید که چه مشکلی دارد که ما مسیری برای رسیدن به بهترین باشیم؟ اصلا بقا بر همین پایه است که نسل انسان را به نحو خوب ادامه دهیم برای رسیدن به بهتر ها.


<h6>
نظام پاداش و جزایی
</h6>
نظام پاداش جزایی برای هدایت و بهتر کردن مسیر بقا تشکیل شده است.
<h6>
خدا به مرا دوست دارد؟...
</h6>
میترسم که خدا مرا دوست نداشته باشد... اما خالق با این عظمت مگر میشود مخلوقش را دوست نداشته باشد؟ خالق با این عظمت همه ی مخلوقاتش را به قدری که در مخیله ی من نمیگجند دوست دارد. سنگ و کوه برگ و مورچه و همه و همه را... خالق با این عظمت لطف کرده مرا که هیچ نبودم آفریده است... یعنی بی اندازه عشق دارد... بی اندازه...
<br>
از رحمت خدا ناامید نشوید...
<h6>
دلیل تلاش
</h6>
به بیان خودمانی، میخواهی خدا را از خودت ناامید کنی؟
اینکه آفرینشت اشتباه بود؟
<br>
به بیان دقیقتر اما، در این نظام هستی، راه رسیدن به موجود بهتر را تو فراهم میکنی. میتوانی الگو شوی که بیشترین تاثیر را بگذاری و ...
<br>
میتوان گفت در مسیر رسیدن به موجود بهتر، اگر هیچکسی سکس نکند، گناه بزرگی رخ داده که رویه طبیعت را خراب کرده است. تلاش نکردن هم همین است. گناه کبیره ای است که راه رسیدن به موجود بهتر را سد میکند. اگر این آفت گریبان گیرت شود، خلاف طبیعت پیشرفت عمل کرده ای. پیشرفت در جهت طبیعت است برای همین است که خوشایند است. اما کمی پنهان تر از باقی تلاش هاست. تلاش برای یافتن غذا برای مثال، اگر روزی بشر تنبلی میکرد و به دنبالش نمیرفت، تو دیگر وجود نداشتی.
بشر اولیه یاد گرفته این را و تلاش برای یافتن غذا برایش درونی شده که به امروزه به چشم نمیآید.
<br>
همان قدر که خودت را دوست داری باید بقیه ی انسان ها را هم دوست بداری.
چون نوع بشر است! تو برتر از باقی نیستی. اما حوزه ی وظایفت این است که علاوه بر مواظبت کلی، مواظب خودت بیشتر باشی.
<br>
کاری نکنی، از چرخه حذف می شوی و کسی کارت ندارد. :) به همین راحتی.
<br>
چرا باید خود را در چرخه نگه دارم؟
چرا باید باشم؟
<br>
در نهایت باید کاری که فکر میکنی درست است را انجام دهی. انجام ندادن کار بزرگترین اشتباه و گناه بزرگی است که راه را سد میکند. اگر کار درست خود را تعریف کنی و آن سمتی بروی و سپس راه موجود برتر را از این طریق سبک زندگی هموارتر سازی، کار پاداش داری پیش خداوند که آفریده تو را. کسی که خوب و بد را و لمسش را به تو داده. کسی که شوق را به تو داده.(اما بسیاری از این شوق ها یادگرفته از بچگی هستند... خب تو ادامه دهنده ی راه تعریف شده توسط والدینت هستی... راهت را برو و به رسیدن به پاسخ کمک کن!)
<hr>
<h5>
این روزها
</h5>
به حرف های خودم گاهی اعتماد ندارم. گاهی زیاده روی میکنم در یک جهت گیری. اما این واضح است که الگوریتم ژنتیک است. میخواهد بهترینی که میخواهم را به دست آورد. باید همه چیز را امتحان کند.
<br>
زود خوابیدن و زود بیدار شدن برایم جواب است. ازش فاصله گرفتم. کتاب خواندن به من آرامش میدهد. ازش فاصله نگیرم. باید را از زندگی ام حذف کنم. بیرون تنها برای قدم زدن بروم. از جمعیت و کاری که انجام میدهد فاصله بگیرم.
<br>
من بهترینم. به خودم بگویم که بهترینم.



<hr>
<hr>
<hr>
<h5>
در زمان افسردگی
</h5>
 شده ام یک انسان تنبلی که خدایی ندارد، نمیداند کجا میرود، پیرو حزب باد است، امیدی ندارد، شاد نیست.

ولی این مدت خوب بود. که به این باور برسم آن کس که به خدا نیاز دارد منم، نه اینکه اون به من احتیاج داشته باشد. من نیاز دارم برای بهتر شدن خودم متوسل به او شوم. انسان ها در طول تاریخ به طور تجربی دیده اند که با وابستگی به یک موجود ماورایی بهتر میتوانند زندگی کنند.
من نیز چنین کنم.
میخواهم زین پس نیازمند باشم و نماز بخوانم.
هدف برای زندگی ام تعیین کنم.
شاد باشم.
تلاش کنم.
خودم کاری کنم برای دنیا و خودم.
خلاقیتم را بیفزایم.
پشتکارم را افزایش دهم.
بهتر شدم با این برهه. گاهی فکر میکنم شاید خدایم برای اصلاحم مرا به این وادی کشاند. تعبیر زیباییست. مبرا بودن را از خود جدا کنم. بدانم که خیلی حقیرتر از آنم که بدانم. تلاش کنم. برای خودم. نه برای کمک به قوم خوب. برای زنده تر شدن خودم. برای زندگی ام. برای خودم.
باید از اول بنشینم و نظام ارزشی انسان ها را مطالعه کنم. نظام های ارزشی درست و موفق را. که به سوی چه چیزی بروم. چه کاری کنم. چه بشوم.
</body>
</html>
